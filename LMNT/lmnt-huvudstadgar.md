# Illuminati vid Åbo Akademi: Huvudstadgar

## 1. § Existensförnekelsen

`Illuminati vid Åbo Akademi` existerar inte och avsäger sig alla påståenden som hävdar en ens eventuell existens. Denna avsaknad av existens förverkligas huvudsakligen i Aboa, det Gustavianska rikets östra huvudmetropol. Det fullständiga namnet för `Illuminati vid Åbo Akademi` är `det anorika icke-existerande fullkomligt oöverträffbara men likledes ödmjukaste illuminatit i viss mån å den aboensiska kungliga akademin`.

## 2. § Existensberättigandet

`Illuminati vid Åbo Akademi` upprätthåller trots i `1. §` framförda påståenden alla rättigheter att anse sig vara berättigat att vid lämpligt tillfälle agera utgående från ett antagande om att `Illuminati vid Åbo Akademi` (framöver hänvisat till som `LMNT`) skulle existera i någon form.

## 3. § Delaktighet och involvering

Inom ramen av `1. §` och `2. §` kan, för de syften som hänvisas till i `2. §`, i `LMNT` ingå individer. Dessa individer ingår dock ändå inte i `LMNT` i någon nämnvärd bemärkelse i och med det som utstakats inom `1. §`.

Om det för ändamålen anses berättigat, kan individer ingå i `LMNT` på basis av att övriga individer omfattar detta.

## 4. § Syfte

Syftet för `LMNT` är det syfte som flest individer som enligt `3. §` ingår i `LMNT` anser att syftet bör vara, förutsatt att alla är överens och att ingen motsätter sig ifall de inte är överens.

## 5. § Födelsedag

Den `29 oktober` varje år infaller `LMNT`:s födelsedag. Denna bör firas på korrekt sätt.