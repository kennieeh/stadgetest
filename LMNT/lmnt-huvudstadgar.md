# Illuminati vid Åbo Akademi: Huvudstadgar

## 1. § Existensförnekelsen

`Illuminati vid Åbo Akademi` existerar inte och avsäger sig alla påståenden som hävdar en ens eventuell existens.

## 2. § Existensberättigandet

`Illuminati vid Åbo Akademi` upprätthåller trots i § 1 framförda påståenden alla rättigheter att anse sig vara berättigat att vid lämpligt tillfälle agera utgående från ett antagande om att `Illuminati vid Åbo Akademi` (framöver hänvisat till som `LMNT`) skulle existera i någon form.

## 3. § Delaktighet och involvering

Inom ramen av 1. § och 2. § kan, för de syften som hänvisas till i 2. §, i `LMNT` ingå individer. Dessa individer ingår dock ändå inte i `LMNT` i någon nämnvärd bemärkelse i och med det som utstakats inom 1. §.

Om det för ändamålen anses berättigat, kan individer ingå i `LMNT` på basis av att övriga individer omfattar detta.